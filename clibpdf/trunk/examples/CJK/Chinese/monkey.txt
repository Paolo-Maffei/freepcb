GBK encoding

《西游记》
吴承恩
第一回
灵根育孕源流出 心性修持大道生
诗曰：
混沌未分天地乱，茫茫渺渺无人见。
自从盘古破鸿蒙，开辟从兹清浊辨。
覆载群生仰至仁，发明万物皆成善。
欲知造化会元功，须看西游释厄传。
盖闻天地之数，有十二万九千六百岁为一元。将一元分为十二会，
乃子、丑、寅、卯、辰、巳、午、未、申、酉、戌、亥之十二支也。每
会该一万八百岁。且就一日而论：子时得阳气，而丑则鸡鸣；寅不通光，
而卯则日出；辰时食后，而巳则挨排；日午天中，而未则西蹉；申时晡
而日落酉；戌黄昏而人定亥。譬于大数，若到戌会之终，则天地昏蒙而
万物否矣。再去五千四百岁，交亥会之初，则当黑暗，而两间人物俱无
矣，故曰混沌。又五千四百岁，亥会将终，贞下起元，近子之会，而复
逐渐开明。邵康节曰：“冬至子之半，天心无改移。一阳初动处，万物未
生时。”到此，天始有根。再五千四百岁，正当子会，轻清上腾，有日，
有月，有星，有辰。日、月、星、辰，谓之四象。故曰，天开于子。又
经五千四百岁，子会将终，近丑之会，而逐渐坚实。易曰：“大哉乾元！
至哉坤元！万物资生，乃顺承天。”至此，地始凝结。再五千四百岁，正
当丑会，重浊下凝，有水，有火，有山，有石，有土。水、火、山、石、
土谓之五形。故曰，地辟于丑。又经五千四百岁，丑会终而寅会之初，
发生万物。历曰：“天气下降，地气上升；天地交合，群物皆生。”至此，
天清地爽，阴阳交合。再五千四百岁，正当寅会，生人，生兽，生禽，
正谓天地人，三才定位。故曰，人生于寅。
感盘古开辟，三皇治世，五帝定伦，世界之间，遂分为四大部洲：
曰东胜神洲，曰西牛贺洲，曰南赡部洲，曰北俱芦洲。这部书单表东胜
神洲。海外有一国土，名曰傲来国。国近大海，海中有一座山，唤为花
果山。此山乃十洲之祖脉，三岛之来龙，自开清浊而立，鸿蒙判后而成。
真个好山！有词赋为证。赋曰：势镇汪洋，威宁瑶海。势镇汪洋，潮涌银山鱼入穴；威宁瑶海，波
翻雪浪蜃离渊。木火方隅高积上，东海之处耸崇巅。丹崖怪石，削壁奇
峰。丹崖上，彩凤双鸣；削壁前，麒麟独卧。峰头时听锦鸡鸣，石窟每
观龙出入。林中有寿鹿仙狐，树上有灵禽玄鹤。瑶草奇花不谢，青松翠
柏长春。仙桃常结果，修竹每留云。一条涧壑藤萝密，四面原堤草色新。
正是百川会处擎天柱，万劫无移大地根。
那座山，正当顶上，有一块仙石。其石有三丈六尺五寸高，有二丈
四尺围圆。三丈六尺五寸高，按周天三百六十五度；二丈四尺围圆，按
政历二十四气。上有九窍八孔，按九宫八卦。四面更无树木遮阴，左右
倒有芝兰相衬。盖自开辟以来，每受天真地秀，日精月华，感之既久，
遂有灵通之意。内育仙胞，一日迸裂，产一石卵，似圆球样大。因见风，
化作一个石猴，五官俱备，四肢皆全。便就学爬学走，拜了四方。目运
两道金光，射冲斗府。惊动高天上圣大慈仁者玉皇大天尊玄穹高上帝，
驾座金阙云宫灵霄宝店，聚集仙卿，见有金光焰焰，即命千里眼、顺风
耳开南天门观看。二将果奉旨出门外，看的真，听的明。须臾回报道：“臣
奉旨观听金光之处，乃东胜神洲海东傲来小国之界，有一座花果山，山
上有一仙石，石产一卵，见风化一石猴，在那里拜四方，眼运金光，射
冲斗府。如今服饵水食，金光将潜息矣。”玉帝垂赐恩慈曰：“下方之物，
乃天地精华所生，不足为异。”
那猴在山中，却会行走跳跃，食草木，饮涧泉，采山花，觅树果；
与狼虫为伴，虎豹为群，獐鹿为友，猕猿为亲；夜宿石崖之下，朝游峰
洞之中。真是“山中无甲子，寒尽不知年。”一朝天气炎热，与群猴避暑，
都在松阴之下顽耍。你看他一个个：
跳树攀枝，采花觅果；抛弹子，□么儿；跑沙窝，砌宝塔；赶蜻蜓，
扑八蜡；参老天，拜菩萨；扯葛藤，编草△；捉虱子，咬又掐；理毛衣，
剔指甲；挨的挨，擦的擦；推的推，压的压；扯的扯，拉的拉，青松林
下任他顽，绿水涧边随洗濯。【□：“瓦”加“右耳”；△：左“巾”右“末”。】
一群猴子耍了一会，却去那山涧中洗澡。见那股涧水奔流，真个似
滚瓜涌溅。古云：“禽有禽言，兽有兽语。”众猴都道：“这股水不知是那
里的水。我们今日赶闲无事，顺涧边往上溜头寻看源流，耍子去耶！”喊
一声，都拖男挈女，呼弟呼兄，一齐跑来，顺涧爬山，直至源流之处，
乃是一股瀑布飞泉。但见那：